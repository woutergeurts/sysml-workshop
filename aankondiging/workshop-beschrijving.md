## Workshop Kennismaken met modelleren in SysML 2.0

In deze workshop nemen de grondleggers van het gebruik van SysML in de GWW-sector de deelnemer mee in het vertalen van een probleem (kruisen van modaliteiten, beweegbare brug) in een SysML v2.0 model. De deelnemer leert in deze workshop: 
- het operating environment architecture (OEA) van Wasson
- het identificeren van de systeemgrenzen in zijn operationele omgeving
- het ontwerpen van het 'system of interest', met zijn externe raakvlakken en interne raakvlakken
- een aantal (maar niet uitputtende) verschillen tussen SysML 1.x en SysML 2.0
- werken met open source tooling voor het modelleren met SysML 2.0

Het in SysML 2.0 ontworpen model zal worden vergeleken met hetzelfde model beschreven in SysML 1.x zodat de deelnemers kennis maken met de verschillen en overeenkomsten tussen de oude en nieuwe versie van SysML. De open source tooling is een door INCOSE-vrijwilligers en anderen in ontwikkeling zijnde Model Based Engineering Environment.

Er zal een virtual pc met de SysML 2.0 ontwikkelomgeving beschikbaar worden gesteld aan iedere deelnemer. Het enig wat een deelnemer moet doen is het installeren van Oracle Virtualbox (https://www.virtualbox.org/wiki/Downloads), de rest wordt verzorgt!

En voor diegenen die niet kunnen wachten: 
SysML 2.0 kan worden opgehaald op: https://github.com/Systems-Modeling/SysML-v2-Release.git 
De instructies en workshop benodigdheden op: https://github.com/woutergeurts/sysml-workshop.git
